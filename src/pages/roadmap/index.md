---
title: Roadmap
panels: []
---

# Digitransit Roadmap 2025 – Älykästä ja sujuvaa liikkumista

**Vuonna 2025 Digitransit keskittyy sujuvampaan, saavutettavampaan ja älykkäämpään matkustamiseen. Parempi automaatio, reaaliaikainen matkatieto ja sujuvat matkaketjut tekevät liikenteestä entistä houkuttelevamman ja luotettavamman vaihtoehdon.**

## Matkaan kiinnittyminen - Matkakumppani
Reittioppaan toimintaa laajennetaan siten, että reittiehdotusten tarjoamisen lisäksi valitulle reitille pystyy
halutessaan kiinnittymään ja tätä kautta saamaan tarkempaa tietoa valitusta reitistä reaaliajassa koko matkan ajan.

## Jatkamme matkakumppanin kehittämistä ulkoisilla ilmoituksilla
Käyttäjät saavat jatkossa tärkeät matkustustiedot push-notifikaatioina, joihin voidaan liittää ääni ja värinä. Tämä vähentää tarvetta tarkistaa sovellusta jatkuvasti ja helpottaa erityisesti näkövammaisten matkustamista. Lisäksi ajoneuvosta reitittäminen mahdollistaa uusien reittiehdotusten saamisen suoraan kulkuvälineestä, mikä auttaa matkustajia reagoimaan viivästyksiin ja peruutuksiin nopeammin. Sisänavigaation kehittäminen tukee liikkumista suurilla asemilla ja terminaaleissa, joissa oikean suunnan löytäminen voi olla haastavaa.

## Taksipalvelut ja kutsuliikenne osaksi matkaketjuja
Taksipalvelut ja bussien kutsuliikenne integroidaan reittioppaaseen, mikä tekee julkisesta liikenteestä joustavamman. Haja-asutusalueilla matkaketjuja voidaan täydentää taksiyhteyksillä, ja kutsuliikenteen parantaminen mahdollistaa entistä yksilöllisemmät ja tarpeisiin mukautuvat reitit.

## Paremmat liityntäpysäköintipalvelut
Liityntäpysäköinnin kehittämisessä kiinnitetään huomiota maksutietoihin ja karttanäkymiin, ja samalla pyöräpysäköinti saatetaan samalle tasolle autojen liityntäpysäköinnin kanssa.

## Transmodel / Korvaava liikenne ja laituri sekä raidemuutokset
Transmodel- ja NetEx-integraatio mahdollistaa kattavamman aikataulu- ja reittidatan hyödyntämisen, mikä parantaa ennakoitavuutta ja matkustuskokemusta. Reittioppaaseen lisätään tuki korvaavalle liikenteelle, mikä auttaa matkustajia suunnittelemaan matkansa sujuvammin esimerkiksi ratatöiden tai häiriöiden aikana. Lisäksi junien ja raitiovaunujen reaaliaikaiset raidetiedot tuodaan palveluun, jolloin matkustajat voivat seurata kulkuvälineiden liikkeitä entistä tarkemmin.

## Parannettu häiriöviestintä käyttäjille
Häiriöviestintää parannetaan niin, että käyttäjät saavat vain heitä koskevat poikkeustiedot, mikä vähentää informaatiotulvaa ja tekee viestinnästä selkeämpää.

## Asiakkaan liikkumisprofiili / Henkilökohtaiset reittiehdotukset
Henkilökohtaiset reittiehdotukset tekevät matkustamisesta nopeampaa ja sujuvampaa. Palvelu oppii käyttäjän suosimat reitit ja kulkumuodot ja osaa tarjota niitä automaattisesti. Tämä vähentää turhaa sovelluksen selaamista ja nopeuttaa matkasuunnittelua.
